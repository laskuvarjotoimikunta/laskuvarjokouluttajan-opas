# 2 KOKEET, NÄYTTEET JA LUOKKIEN MYÖNTÄMINEN

Alemman koulutusjakson hyväksytty suorittaminen on seuraavan jakson
aloittamisen

edellytys. Käytännössä kokeet voidaan suorittaa, vaikka jakson viimeisiä
hyppyjä ei olisi-kaan hyväksytysti suoritettu. Näin menetellen oppilas
ei joudu tarpeettomasti odottamaan koetilaisuutta ennen seuraavan jakson
hyppyjen aloittamista.

Koulutusjaksojen sekä A-lisenssin kirjalliset ja käytännön kokeet ottaa
vastaan hyppymestari. Kaikki teoriakokeet on tehtävä kirjallisesti ja
vähintään 70 prosenttiin koekysymyksistä on vastattava hyväksytysti.
Käytännön kokeissa hyppymestari arvioi, mikä on kuhunkin koulutukseen
riittävä osaamisen taso.

Hyppymestari allekirjoittaa hyppypäiväkirjaan alkeisoppilaan
kelpoisuuden ennen oppilaan ensimmäistä hyppyä. Tämä oikeuttaa
oppilaan osallistumaan hyppykoulutukseen. Perus- jatkokoulutusjakson
kelpoisuuden voi myöntää myös hyppymestari. A-lisenssin myöntää Suomen
Ilmailuliitto ry, Lisenssi on voimassa, kun hyppääjällä on esittää SIL
ry:n myöntämä laskuvarjohyppääjän kelpoisuustodistus.

Myönnettäessä koulutusjaksojen kelpoisuuksia tai suositeltaessa
oppilaalle lisenssiä on tarkastettava, että oppilas on hyväksytysti
tehnyt kaikki kyseessä olevaan koulutusjaksoon kuuluvat suoritukset,
kokeet ja näytteet (hyväksymispäivämäärät ja hyväksyneiden
hyppymestarien nimikirjoitukset).

Läpäisty jakso kuitataan oppilaan koulutuskorttiin ja hyppypäiväkirjaan
(sekä mahdolliseen kerhon omaan kirjanpitoon, katso liite 4).
Myönnetyt kelpoisuudet numeroidaan kerhokohtaisesti jatkuvalla
numeroinnilla. Myöntämisen jälkeen koulutuskortti arkistoidaan,
jolloin se muodostaa oppilasta koskevan koulutuskirjanpidon. Läpäistyn
koulutus- jakson jälkeen numero siirretään seuraavaan koulutuskorttiin,
jolloin kortti on avattu ja oppilas voi siirtyä hyppäämään kortissa
olevia suorituksia.

**3 ERI KOULUTUSJAKSOSSA OLEVIEN HYPPÄÄJIEN OIKEUDET**

Alkeiskoulutuksessa oleva oppilas saa osallistua hyppykoulutukseen sekä
suorittaa koulutusohjelman mukaisia hyppyjä hyppymestarin valvonnassa.
Hyppymestarin on olta-va mukana ilma-aluksessa hyppylennolla. Oppilaalla
on oikeus pakata laskuvarjo A,B,C- tai D-lisenssin omaavan
laskuvarjohyppääjän valvonnassa.

Peruskoulutuksessa oleva oppilas saa osallistua hyppykoulutukseen sekä
suorittaa koulutusohjelman mukaisia hyppyjä hyppymestarin tai
vapaapudotuskouluttajan valvon-nassa. Kouluttajan on oltava mukana
ilma-aluksessa hyppylennolla. Oppilaalla on oi-keus pakata laskuvarjo
A,B,C- tai D-lisenssin omaavan laskuvarjohyppääjän valvonnas-sa.

Jatkokoulutuksessa oppilas saa edellä mainittujen lisäksi toimia
ilma-aluksessa ilman kouluttajaa tämän valvoessa suoritusta maasta tai
ilmasta. Jatkokoulutusoppilas ei saa vielä toimia koneessa yksin, koska
hän ei voi olla pokanvanhin. Kouluttaja valmentaa oppilaan suoritukseen
ennen hyppyä, tarkastaa hänen varusteensa ennen koneeseen asettumista
sekä arvioi hypyn ja määrää seuraavan suorituksen.

Jatkokoulutusoppilas saa käyttää koulutuspäällikön tai
apulaiskoulutuspäällikön hyväksymiä omia hyppyvarusteitaan
suoritettuaan hyväksyttävästi jatkokoulutusjaksoon

vaadit-tavien tietojen lisäksi kohdan t17 (kaluston tarkastus ja
huolto). Koulutuspäällikön tai apulaiskoulutuspäällikön on merkittävä
omien varusteiden käyttöoikeus oppilaan hyppy-päiväkirjaan niin, että
käy ilmi, mitä varusteita (päävarjo ja valjaat) oikeus koskee.

Edellä mainittujen suoritusten lisäksi oppilaan on suoritettava
varavarjon käyttönäyte hyppymestarille 2 kk:n välein. Näytteen viimeinen
voimassaolopäivä kuitataan oppilaan hyppypäiväkirjaan. Muut alkeis-,
perus- ja jatkokoulutusjakson näytteet ja kirjalliset kokeet ovat
voimassa yhden vuoden suorituspäivästä.

**HYPPYPÄIVÄKIRJAN JA KOULUTUSKORTTIEN KÄYTTÖ**

Hyppypäiväkirjan ensimmäiselle sivulle tulevat oppilaan henkilötiedot,
kouluttanut kerho, alkeiskurssin ajankohta, hyppykalusto (valjaat),
PL-järjestelmä (PL-hihna, JAD vai tump-pu) / NOVA ja hyppykoneen tyyppi,
johon on saanut koulutuksen (esimerkiksi UH, hätä-hyppy, pakkolasku).

Ensimmäiselle sivulle merkitään myös koulutusjaksot, oikeudet ja
rajoitukset. Alkeisoppilaan sekä perus- ja jatkokoulutusjakson
kelpoisuuden myöntämispäivämäärille ja myöntä-jien allekirjoituksille on
varattu tilat. SIL ry:n lähettämässä laskuvarjohyppääjän lisenssis-sä
oleva viimeinen voimassaolopäivä voidaan myös merkitä toiselle sivulle.

Jatkokoulutusoppilaalle myönnetty oman varjokaluston käyttöoikeus
(päävarjo, valjaat ja myöntämispäivä) merkitään myös ensimmäiselle
sivulle. Sinne merkitään lisäksi oppilaan mahdolliset rajoitukset
(käytettävä silmälaseja/piilolaseja hypätessä -rajoitusta varten on
valmiiksi paikka, johon laitetaan rasti ja asian todenneen HM:n
kuittaus) sekä tiedot kah-desta henkilöstä, joihin voidaan ottaa
yhteyttä onnettomuustilanteessa.

Toiselle sivulle merkitään terveydentilavakuutuksen/lääkärintodistuksen
viimeinen voi-massaolopäivä (kulloinkin voimassa olevien toiminnallisten
ohjeiden mukaisesti). Vara-varjon käyttönäytteen, uloshyppynäytteen ja
kaatumistaidon näytteen viimeinen voimas-saolopäivä tulee myös toiselle
sivulle. Sinne ympyröidään lisäksi hyväksytyn kokeen kou-lutusluokka ja
kokeen viimeinen voimassaolopäivämäärä (yksi vuosi kokeen
suorituspäi-vämäärästä). Uloshyppynäytteen ja kaatumistaidon näytteen
toinen kuittauspaikka on tarkoitettu lähinnä kertaamaan tulevan, taukoa
pitäneen oppilaan kertaussuoritusten kuit-taukseen.

Seuraavalla sivulla on esitelty para-kieli, jonka lyhenteitä voi käyttää
arvioinnissa. Saman sivun alaosassa on tyhjä tila, joka on varattu
kerhokohtaisille merkinnöille (esimerkiksi kerho voi halutessaan liimata
tarran, jossa on kerhokohtaisia kuittauskohteita). Tämän sivun
kääntöpuolella on tyhjä sivu kurssimuistoille yms.

Hyppyjä varten on omat sivunsa. PL/IA-hyppy voidaan merkitä
yksinkertaisesti vain rastimalla oikea vaihtoehto. Hypyn arvioinnille
on varattu runsaasti tilaa sekä laskuvarjon käsittelyn arvioinnin
tärkeyttä jokaisella hypyllä on painotettu laittamalla jo valmiiksi
merkintä ”Kuvunkäsittely”. Siihen on syytä kirjoittaa radiokouluttajan
tai maahenkilön antamia kommentteja varjon ohjaamisesta, laskeutumisesta
yms. Hypyn arvioinnille varat-tuun tilaan on myös kirjattava kaikki
poikkeamat normaalista toiminnasta (esimerkiksi, jos on käytetty
varavarjoa, on sattunut loukkaantuminen tai

turvallisuutta vaarantanut ta-paus). Kouluttajan kuittauksen jälkeen on
tilaa oppilaan omille kommenteille, joiden kirjoittamista on hyvä
kannustaa. Kirjoittaessaan omia havaintojaan yms. oppilas kertaa
pa-remmin suorittamaansa hyppyä.

Hyppypäiväkirja sisältää irtileikattavat koulutuskortit
(koulutustodistukset). Todistuksen ylälaidassa on tila oppilaan nimelle
ja saavutetun koulutusjakson numerolle. Hyväksytyn suorituksen
päivämäärä ja kouluttajan kuittaus tulevat niille varatuille paikoille.
Teoriakohdille t2 ja t3 on varattu omat korostetut kuittauspaikat.
Lisäksi myös teoriakohdille t5\*\* ja t10\* on merkitty korostettu
kuittauspaikka, sillä nämä teoriat sisältävät harjoituksen, jossa
annetaan näyte hyppymestarille seuraavista asioissa:

• t5\* ⇨ HD-apuvarjon käyttö + toiminta mahdollisissa vaaratilanteissa
ja HD:n pakkaus

• t10 ⇨ varusteiden tarkastus

Nämä edellä mainitut teoriat sisältävät sellaisia turvallisuuden
kannalta kriittisiä asioita, jotka vaativat huolellista koulutusta ja
harjoittelua (maassa ja valjaissa). Tästä syystä niihin kuuluu
pakollinen hyppymestarin kuittaus suoritetusta koulutuksesta. Oppilaan
an- tamalla näytteellä mitataan onko opetus omaksuttu.

Myös muissa teoriakohdissa ovat viivat kuittauksia varten. Niiden
täyttäminen on suositel-tavaa mutta ei pakollista, koska niiden vaatima
osaamistaso voidaan riittävissä määrin mi-tata teoriakokeella. Näiden
teorioiden kuittaukset voidaan tehdä joko yksittäin tai useampi kohta
yhdellä kertaa, katso jatkokoulutusjärjestelmien koulutustuokioiden
rakenne sivulta 9. Jatkokoulutusjärjestelmät löytyvät liitteistä 6 A–D.
On kuitenkin syytä muistaa, että t11 (FS-hyppy) opetetaan ennen
ensimmäistä ryhmähyppyä ja t12 (Freestyle) ennen ensim-mäistä
freestylehyppyä sekä t16 (Kaluston tarkastus ja huolto) on syytä opettaa
heti, jos oppilas alkaa käyttää omia varusteitaan, ja t19 (Käytännön
hyppytoiminta) on opetettava ennen koehyppyä.

Alkeiskoulutuskortin alalaitaan tulee teoriakokeen hyväksymispäivämäärä
ja kokeen tar-kastaneen hyppymestarin allekirjoitus sekä
peruskoulutusjakson kelpoisuuden numero, myöntämispäivämäärä ja
myöntäneen hyppymestarin allekirjoitus. Myönnetty numero siir-retään
peruskoulutusjakson korttiin.

Peruskoulutuskortti on kaksipuoleinen. Kortin kääntöpuolella on tilaa 10
hyväksytylle it-senäiselle paikanmääritykselle. Jos HD-varusteet otetaan
käyttöön hypyltä 11 alkaen (tai myöhemmin peruskoulutuksessa), kuitataan
kohtaan HD-totuttelu ensimmäinen tällainen hyppy. Vaaditut 5 HD-hyppyä
täyttyvät tällöin automaattisesti ja niistä ei tarvitse tehdä muita
merkintöjä. Jos HD-varjoa ei oteta käyttöön tällä kortilla, jää tämä
kohta tyhjäksi. Sivun alalaidassa ovat tilat hyväksymis- ja
myöntämispäivämäärille sekä kuittauksille seu-raavista asioista:
varusteiden tarkastuskoe, kirjallinen teoriakoe ja jatkokoulutusjakson
kelpoisuus, sekä paikka jatkokoulutusjakson kelpoisuuden numerolle.
Myönnetty numero siirretään jatkokoulutuskorttiin.

Jatkokoulutuskortissa hyppymestarin on kuitattava suoritus 31
(koehyppy). Sivulla on kolme paikkaa kuvunkäsittelyhyppyjä varten.
Kuvunkäsittelyhypyillä ei tehdä vapaapudo-tussuorituksia. Kortin
kääntöpuolella on 5 kohtaa hyväksytyille

tarkkuushypyille. Jos HD-varjo otetaan käyttöön tässä kortissa, niin
ensimmäinen hyppy kuitataan kohtaan HD-totuttelu (ei muuta suoritusta).
Muut neljä HD-hyppyä kuitataan kohtiin HD-varjolla (voi-daan tehdä
muiden suoritusten ohella), jolloin vaadittavasta 5 HD-hypystä löytyvät
mer-kinnät. Alalaidassa on tilat hyväksymispäivämäärille ja
hyppymestarin allekirjoituksille seuraavista asioista: oppilaspäävarjon
pakkaus- ja tarkastuskoe, kirjallinen teoriakoe sekä A-lisenssin
kelpoisuuden täyttyminen todettu. Lisäksi A-lisenssin
kelpoisuustodistusta haettaessa kannattaa oppilaalla täytättää uusi
terveydentilavakuutus, jonka viimeinen voimassaolopäivä yhdessä
hyppymäärien (viimeisten 12 kk aikana ja kokonaismäärä) kanssa merkitään
myös koulutuskorttiin.

**KOULUTTAMINEN JA KOULUTTAJAN VASTUU**

Koulutusohjelman (alkeis-, perus- ja jatkokoulutus) tarkoituksena on
antaa oppilaalle kaikki ne tiedot ja taidot, joita hän tarvitsee
itsenäisenä hyppääjänä tai kilpailijana. Ohjelman aikana hän tutustuu
alustavasti hyppäämisen eri lajeihin (paitsi turvallisuussyistä
lajeihin, joissa on korkeampia luokka-, väline- tai kokemusrajoja).
Koulutuksen aikana hän käy myös läpi kaikki suuremmat kalustolliset
muutokset, joiden eteen hän hyppyurallaan joutuu. Hänen vastuunsa
lisääntyy asteittain koulutuksen edetessä.

Kunkin koulutusjakson aikana oppilas tutustuu seuraavan jakson teoriaan,
jolloin asiat ehtivät tulla tutuiksi ja jolloin itse
hyppytoimintatilannetta rasitetaan mahdollisimman vä- hällä teorialla.
Tällöin voidaan hyppykoulutuksessa keskittyä käytännön toimintamallien
hiomiseen. Oppilaan Opas II:sta ja on syytä käydä huolellisesti läpi
hyppymestarin johdol-la sekä katsoa mallisuorituksia Oppilaan Opas II
-videolta, jotta teoriasta saadaan suurin hyöty ennen taivaalle
siirtymistä.

On selvää, että pelkkä teoriaan tutustuminen ei anna oppilaalle
riittäviä valmiuksia suori- tusten tekemiseen käytännössä. Jokaiseen
hyppyyn liittyy tietenkin valmennusosa, jossa tuleva suoritus
harjoitellaan käytännössä. On tärkeää huomioida oppilaankin mielipide
koulutuksen edistyessä. Se, tunteeko oppilas olevansa valmis siirtymään
uuteen suori- tukseen, on aivan yhtä olennaista kuin se, että hän on
siihen hyppyteknisesti valmis.

Hyppymestarien ja kouluttajien tehtävänä on kouluttaa oppilaasta
tarvittavat tiedot ja taidot omaava hyppääjä, joka ei ole vaaraksi
itselleen eikä muille. Koulutuksen tavoitteena on saada kerhoon entistä
itsenäisempiä, oma-aloitteisempia ja turvallisempia hyppääjiä.
Hyppykulttuurin ja -välineistön muutosten myötä on oppilaan omaksuttava
ja osattava tai-dollisesti ja ennen kaikkea tiedollisesti enemmän kuin
esimerkiksi 15 vuotta sitten saa-dakseen A-lisenssin. Tähän päästään
kehittämällä myös koulutusta. Esimerkiksi videoin-tia kannattaa käyttää
koulutushypyillä mahdollisimman paljon. Videon merkitys korostuu
erityisesti FS-hypyillä ja muilla ryhmähypyillä. Kuva kertoo enemmän
kuin tuhat sanaa.

A-lisenssin voi teoriassa saavuttaa jopa 31 (nova 25) hypyllä, mutta
tämä onnistuu vain kaikkein lahjakkaimmilta oppilailta.
Keskiverto-oppilas joutuu hyppäämään useimpia suo-rituksia monta kertaa.
Kaikkia hypyltä vaadittavia osatekijöitä ei kannata edes vaatia
en-simmäiseltä suoritukselta, vaan jakaa ne ensin osiin. Esimerkiksi,
jos oppilaalla on hyppy, jossa tulee mittarin katsominen ja
paikanmääritys, niin voi olla viisasta määrätä

ensin yksi hyppy pelkkää mittarin katsomista ja vasta sitten molemmat
yhdisteltynä.

Suhteellisen vaativalla hyppyohjelmalla, jossa ei ole toistoja,
mahdollistetaan lahjakkaiden ja luontaisesti hyppäämään oppivien
oppilaiden motivoitunut eteneminen hyppyuralla. Toisaalta se asettaa
kouluttajan arviointikyvyn isomman haasteen eteen, sillä hänen on
osattava lisätä hyppyjä tarpeen vaatiessa. Lisäksi vaikka hyppytaidot
kehittyisivät erit-täin nopeasti, on myös huolehdittava, että teoria
pysyy samassa tahdissa.

Oppilasta ei saa päästää mistään suorituksesta läpi ennen kuin se on
hallinnassa, koska useimpia suorituksia on ohjelmassa vain yksi. Tämä on
pidettävä mielessä suorituksia arvioitaessa, eikä oppilasta tule päästää
omien kykyjensä edelle. Välinpitämättömällä ar-vioinnilla tehdään
oppilaalle vain ”karhunpalvelus”. Kouluttajan hyvyyttä ei mitata
läpi-menneiden suoritusten lukumäärällä, vaan tasapuolisella ja
riittävän kriittisellä arvioinnil-la. Jos oppilaalle ei osaa opettaa
oikeaa suoritustekniikkaa, niin tilanteessa ei saa oikais-ta
hyväksymällä puutteellinen suoritus. Useamman tällaisen tuleminen
peräkkäin saattaa johtaa tilanteeseen, jossa oppilas lähtee tekemään
hyppyä, johon ei ole taidollisesti lähel-lekään valmis. Seuraukset
tällaisesta voivat olla kohtalokkaat.

**JATKOKOULUTUSJÄRJESTELMÄ**

Teoriakokonaisuudet on tarkoituksenmukaisinta opettaa oppilaille ennen
ko. aihepiireistä pidettävää koetta. Tyypillisesti oppilas lukee
itsenäisesti oppaassa olevat teoriat ja tenttii ne sitten kirjallisen
kokeen muodossa. Varsinainen asioiden opetus tulee kokeen läpikäymisen
yhteydessä tai pahimmassa tapauksessa vasta koneelle käveltäessä.
Tällaisesta ”nurinkurisuudesta” pääsee helposti eroon ottamalla käyttöön
alkeis- perus- ja jatko-koulutuksen aikana pidettävät koulutustuokiot,
joissa käydään seuraavassa kokeessa tentittäviä asioita läpi. Nämä eivät
tietenkään poista kertaamista ja harjoittelua juuri ennen
hyppysuoritusta, mutta nopeuttavat hyppytoiminnan läpivientiä, koska
opetukseen ennen pokalle menoa ei tarvitse käyttää niin paljon aikaa.
Oppitunnit voidaan myös pitää useammalle suunnilleen samassa
koulutusvaiheessa olevalle oppilaalle yhtä ai-kaa, jolloin voidaan
säästää, varsinkin isoissa kerhoissa, huomattavasti aikaa ja
hyppy-mestarien työtä. Tällaiset selkeät välitavoitteet lisäävät myös
oppilaiden kiinnostusta hyp-päämisen jatkamiseen. Lisäksi oppaan
teorioissa on (t12, t19 ja t20 lukuun ottamatta) op-pitunnin lisäksi
myös harjoitus (ja osassa näitä on myös koulutuskorttiin kuitattava
näyte). Näiden läpikäyminen suunnitellulla tavalla on hankalaa ilman
etukäteen suunniteltuja koulutustilaisuuksia. Asioiden opiskelun
jättäminen pelkästään oppilaan aktiivisuuden varaan on vastuun
pakenemista eikä se ole kenenkään etu.

Liitteissä 6 A–D esitetään esimerkit jatkokoulutusjärjestelmistä, jossa
teoriakokonaisuudet ovat omina oppitunteinaan ja harjoituksinaan ennen
ko. aihepiirien koetta. Esimerkkejä on neljä erilaista riippuen siitä,
missä vaiheessa HD-varjo otetaan käyttöön. Opetus on näissä jaettu
yhdeksään tilaisuuteen, joista kolme on perinteisiä koetilaisuuksia.
Lisäksi luonnollisesti kerrataan ja harjoitellaan juuri ennen hyppyä.

Teoriaosat voidaan opettaa jokaiselle oppilaalle myös erikseen
hyppytoiminnan lomassa ja tehdä vaadittavat harjoitukset ennen ko.
asiapiiriin kuuluvien tietojen tarvitsemista

hy-pyllä. Tällä tavalla menetellessä pitää varmistaa, että oppilas on
tehnyt Oppaan harjoitus-tehtävät ajallaan ja että teoriaa on käyty
riittävästi läpi.

